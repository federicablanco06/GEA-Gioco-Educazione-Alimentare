\section{Introduzione} \label{sec:intro}
Il termine disturbo neurologico, \acs{ndd}, racchiude al suo interno tutte le condizioni che sono causate da una disfunzione di una parte del cervello o del sistema nervoso che mostrano alcuni sintomi nello sviluppo fisico e psicologico del bambino \cite{rif1}. Tra le malattie più comuni troviamo l'Autismo, \acs{asd}, il deficit dell'attenzione e iperattività, \acs{adhd}, e la sindrome di Down \cite{rif2}. I bambini che soffrono di queste sindromi hanno bisogno di un aiuto nello sviluppo di abilità cognitive quali attenzione e linguaggio, abilità sociali quali la capacità di relazionarsi con gli altri e abilità di autonomia personale e domestica. La Realtà Virtuale è al giorno d'oggi di facile accesso perchè necessita dell'uso di uno smartphone, posseduto dalla maggior parte della popolazione, e di un visore VR facilmente reperibile a basso costo; inoltre questa tecnologia è molto migliorata  per cui non si hanno più problemi di sensazione di nausea o difficoltà nella messa a fuoco. \acs{gea}, \acl{gea}, si pone come obiettivo quello di aiutare grazie all'uso della \acs{vr} i bambini a sviluppare una autonomia propria e domestica nel campo dell'alimentazione, di grandissima importanza al giorno d'oggi come dimostrato durante il recente Expo tenutosi a Milano, \cite{rif16}. Grazie a questo gioco i bambini riusciranno a raggiungere molteplici obiettivi:
\begin{itemize}
\item[\textbf{§}] Alleneranno la memoria nel ricordare quali alimenti si collocano nei rispettivi livelli della piramide alimentare mediterranea, per cui a 5 livelli partendo dal più basso in cui vi sono i cibi da consumare più volte al giorno (frutta e verdura) fino al più alto in cui sono posizionati quelli da consumare poco nell'arco della settimana (alcolici e dolci).
\item[\textbf{§}] Svilupperanno una maggiore autonomia nel riconoscimento e nella suddivisione delle pietanze tra sane e "spazzatura".
\item[\textbf{§}] Impareranno che cosa è meglio mangiare in ogni pasto della giornata in modo da potersi gestire individualmente la propria alimentazione.
\end{itemize} 
\acs{gea} viene sviluppata come app per smartphone ma con la necessaria replicazione dello schermo sul computer o televisore della terapista in modo che possa seguire tutto quello che il bambino compie durante l'esperienza di gioco. Nelle sezioni successive saranno spiegati in maggiore dettaglio lo stato dell'arte, i requisiti e bisogni dei nostri stakeholder, le tecnologie hardware e software utilizzate per lo sviluppo e gli scenari rappresentativi.